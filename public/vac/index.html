<h1>Wat kan de Grote Griepmeting ons vertellen over het
nut van de griepprik?</h1>

<p>
<i>
De Grote Griepmeting vraagt elk seizoen aan de deelnemers of ze een
griepprik hebben gehaald. Kunnen we nu een oordeel geven over de 
effectiviteit van de griepprik? Anders gezegd, kunnen we een 
antwoord geven op de vraag: "Verlaagt een griepprik de kans op griep,
en zo, en zo ja, met hoeveel?"
Deze vraag is een stuk moeilijker te beantwoorden dan op het eerste
gezicht misschien lijkt. Er zijn twee problemen, die het voor
de Grote Griepmeting lastig maakt deze vraag goed te beantwoorden.
Ten eerste meet de Grote Griepmeting niet de aanwezigheid van het
influenza virus in de deelnemers, maar de aanwezigheid van 
influenza-achtig ziektebeeld ("griep") gebaseerd op symptomen.
Ten tweede zijn de deelnemers die een griepprik halen niet direct
te vergelijken met de overige deelnemers.
</i>
</p>

<b>Overzicht resultaten</b>
<ul>
<li>De effectiviteit van de griepprik verschilt per seizoen,
waarbij de effectiviteit sinds 2007/08 lijkt te zijn toegenomen.</li>
<li>Gemiddeld over alle seizoenen, kregen deelnemers met een griepprik
evenveel griep als deelnemers zonder griepprik, 
en sinds 2007/08 zo'n 10% minder.</li>
<li>Kijken we enkel naar de weken dat het influenza virus werd aangetroffen 
in laboratorium testen, dan kregen sinds 2007/08
deelnemers met een griepprik zo'n 20% minder griep</li>
<li>Gedurende alle seizoenen en onafhankelijk van de aanwezigheid van 
influenza, krijgt een bepaald gedeelte van de deelnemers griep. 
Wanneer we aannemen dat deze griep gevallen niet door het influenza
virus worden veroorzaakt, dan kregen sinds
2007/08 deelnemers met een griepprik zo'n 40% minder influenza.</li>
<li>Deelnemers die een griepprik halen, behoren vaak tot een risico groep,
en zijn niet direct vergelijkbaar met de overige deelnemers.
Deelnemers die een griepprik halen, zonder daarvoor te zijn aangeraden
door hun huisarts, zijn wellicht beter vergelijkbaar met de 
deelnemers zonder griepprik. Sinds 2007/08 kregen deelnemers met een griepprik 
(zonder huisarts advies) zo'n 60% minder influenza dan deelnemers zonder
griepprik.</li>
</ul>

<h4>Griep en influenza</h4>
<p>
De Grote Griepmeting meet niet of deelnemers daadwerkelijk
met het influenza virus zijn besmet. Aan deelnemers wordt wekelijks gevraagd welke
(griep)symptomen ze hebben gehad. Gebaseerd op deze symptomen wordt
bepaald of een deelnemer een influenza-achtig ziektebeeld heeft, vanaf
hier aangegeven met griep en in de grafieken met ILI 
("influenza-like illness").
De casus definitie die we hier gebruiken, is dat een deelnemer ten minste
aan alle vier van de volgende symptomen moet voldoen:
</p>

<ul>
  <li>Snelle opkomst van de symptomen of koorts</li>
  <li>(gemeten) Temperatuur van ten minste 38 graden Celsius</li>
  <li>Hoofd- of spierpijn</li>
  <li>Hoesten of keelpijn</li>
</ul>

<p>
Niet iedereen die het influenzavirus heeft zal volgens onze definitie ook
griep krijgen (asymptomatische influenza). Daarnaast zijn er ook 
deelnemers die wel aan alle symptomen voldoen om als griep aangemerkt te
worden, maar die niet geïnfecteerd zijn met het influenza virus. 
De griepprik is er op gericht om de immuniteit tegen het
influenza virus te verhogen.
Aangezien er geen 1-op-1 relatie is tussen het aantal deelnemers met
griep en het (onbekende) aantal deelnemers met het influenza virus,
zal de direct geschatte effectiviteit van de griepprik lager zijn dan
de daadwerkelijk effectiviteit tegen het influenza virus.
</p>

<p>
We zullen in de grafieken vaak specifiek het seizoen 2007/2008 bespreken, 
omdat dit een typisch seizoen lijkt te zijn voor de afgelopen 5 jaren.
Door op de grafieken te klikken, ga je naar een overzicht van alle seizoenen.
</p>

<p>
In figuur 1 wordt de griep incidentie in 2007/08 van alle Nederlandse 
deelnemers afgebeeld, onderverdeeld in degene met een griepprik (27%)
en diegene zonder een griepprik (73%). Daarnaast wordt de "attack rate"
aangegeven, het percentage van de deelnemers die gedurende het
seizoen griep heeft gehad. Deelnemers met een griepprik (10%) kregen iets
minder griep dan deelnemers zonder griepprik (11%). De effectiviteit
van de griepprik is gedefinieerd als de relatieve afname van de "attack rate"
en voor 2007/08 is deze 10%, wat betekent dat deelnemers met een
griepprik 10% minder griep kregen.
</p>

<p style='margin: 3em'>
<b>Figuur 1</b>: 
<i>Deelnemers met en zonder een griepprik in 2007/08 </i><br/>
<a target="_new" href='http://www.influenzanet.eu/results/?page=results&season=compare&country=nl&casedef=ilit&type=cutterili__vaccin_all&group=vaccin'>
<img src='http://results.influenzanet.eu/results/png/nl_2007_vaccin_all_21_ilit.png' /></a>
</p>

<p>
In figuur 2 is griepprik effectiviteit
weergegeven voor alle seizoenen in Nederland. We zien dat de effectiviteit
verschilt van seizoen tot seizoen. Dit heeft waarschijnlijk te maken met de jaarlijkse
overeenkomst tussen de influenza varianten in de griepprik en de influenza varianten 
die daadwerkelijk gedurende de wintermaanden circuleerden. 
We zien ook dat sinds 2007/08 deelnemers met een griepprik zo'n 10% minder griep kregen dan 
deelnemers zonder griepprik, terwijl voor 2007/08 deelnemers met een
griepprik juist zo'n 10% meer griep kregen.
</p>

<p style='margin: 3em'>
<b>Figuur 2</b>:
<i>Effectiviteit van de griepprik in Nederland. 
Alle griep gevallen gedurende het hele seizoen worden meegenomen.</i><br/>
<a target="_new" href='http://www.influenzanet.eu/results/?page=results&season=all&country=compare&casedef=ilit&type=rrr__vaccin_all&group=vaccin&lang=en'>
<img src='http://results.influenzanet.eu/results/png/nl_all_vaccin_all_rrr_ilit.png' /></a>
</p>

<!--
Verschillende definities voor ILI kunnen worden getest, maar
by strengere definities zijn er meer deelnemers met influenza die niet
aan de ILI definitie voldoen, terwijl bij zwakkere definities er meer
deelnemers zijn zonder influenza, die wel aan de definitie voldoen.
</p>
-->

<h3>Influenza virus</h3>

<p>
De peilstation-huisartsen nemen wekelijks bij een beperkt aantal patiënten een 
monster af, om in laboratorium te bepalen of ze daadwerkelijk met het 
influenza virus besmet zijn.
In figuur 3 staan het absolute aantal positieve testen in 2007/08 van
zowel het influenza A als het influenza B virus.
Aangezien er meer patiënten worden getest gedurende een griep epidemie, 
moet aan de absolute aantallen niet te veel waarde worden gehecht. 
Echter, we zien dat het influenzavirus in 2007/08 voornamelijk 
in Januari tot Mei werd aangetroffen.
</p>

<p style='margin: 3em'>
<b>Figuur 3</b>:
<i>Het aantal positieve monsters van influenza A/B, getest door het
Erasmus MC.</i></br>
<a target="_new" href='http://www.influenzanet.eu/results/?page=results&group=other&country=nl&season=compare&casedef=ilit&type=source__full_eiss'>
<img src='http://results.influenzanet.eu/results/png/nl_2007_full_eiss.png' />
</a>
</p>

<p>
Wanneer we kijken naar de griep activiteit in de weken dat het influenza
virus ook daadwerkelijk werd aangetroffen, zou dit een beter idee kunnen geven
van de effectiviteit van de griepprik tegen het influenza virus.
In figuur 4 is voor het seizoen 2007/08 in grijs aangegeven wanneer het 
influenza virus nauwelijks werd aangetroffen 
(gemiddeld minder dat 15% van het maximum), waarbij de "attack rate"
en griepprik effectiviteit enkel zijn berekend voor de weken dat het
influenza virus wel werd aangetroffen. 
We bereken nu een griepprik effectiviteit van 20%.
</p>

<p style='margin: 3em'>
<b>Figuur 4</b>: 
<i>Deelnemers met en zonder de griepprik in 2007/08, gedurende de weken dat het influenza
virus werd aangetroffen.</i><br/>
<a target="_new" href='http://www.influenzanet.eu/results/?page=results&season=compare&country=nl&casedef=ilit&cold=cold&type=cutterili__vaccin_all&group=vaccin&lang=en&baseline=samples'>
<img src='http://results.influenzanet.eu/results/png/nl_2007_vaccin_all_21_ilit.png' /></a>
<p>

<p>
In figuur 5 is griepprik effectiviteit
weergegeven voor alle seizoenen in Nederland, waarbij enkel de weken
waarin het influenza virus werd aangetroffen zijn meegenomen. 
We zien dat sinds 2007/08 deelnemers met een griepprik zo'n 20% minder 
griep kregen dan deelnemers zonder griepprik, terwijl voor 2007/08 
deelnemers met een griepprik zo'n 5% meer griep kregen.
</p>

<p style='margin: 3em'>
<b>Figuur 5</b>: 
<i>Effectiviteit van de griepprik in Nederland. 
Alleen de weken waarin influenza werd aangetroffen zijn meegenomen.</i><br/>
<a target="_new" href='http://www.influenzanet.eu/results/?page=results&season=all&country=compare&casedef=ilit&type=rrr__vaccin_all&group=vaccin&baseline=samples'>
<img src='http://results.influenzanet.eu/results/png/nl_all_vaccin_all_rrr_ilit.png' /></a>
</p>

<h4>Griep baseline</h4>
<p>
In figuur 6 is de griep incidentie in Nederland over alle seizoenen
afgebeeld. We zien dat er altijd een bepaalde minimale griep activiteit
is gedurende het seizoen. Het is goed mogelijk dat deze minimale
griep incidentie (onder de baseline) niet veroorzaakt wordt door het 
influenza virus, maar andere oorzaken heeft, zoals bijvoorbeeld een 
zware verkoudheid.
</p>

<p style='margin: 3em'>
<b>Figuur 6</b>: 
<i>Griep activiteit in Nederland. </i><br/>
<a target="_new" href='http://www.influenzanet.eu/results/?page=results&season=all&country=compare&casedef=ilit&type=disease_prev__ili&group=overview&baseline=baseline'>
<img src="http://results.influenzanet.eu/results/png/nl_all_month_ilit_baseline.png" /></a>
</p>

<p>
In figuur 7 is voor het seizoen 2007/08 met een donker grijze lijn de 
baseline aangegeven. Voor de "attack rate", is eveneens met grijs aangegeven welk 
percentage van de griep gevallen "onder de baseline" waren. 
Wanneer we aannemen dat enkel het aantal griep gevallen boven de baseline veroorzaakt 
wordt door het influenza virus, meten we in 2007/08 een effectiviteit van de griepprik
van 40%.
</p>

<p style='margin: 3em'>
<b>Figuur 7</b>:
<i>Deelnemers met en zonder de griepprik in 2007/08, gedurende de weken dat het influenza
virus werd aangetroffen en boven de baseline.</i><br/>
<a target="_new" href='http://www.influenzanet.eu/results/?page=results&season=compare&country=nl&casedef=ilit&type=cutterili__vaccin_all&group=vaccin&baseline=samples_baseline'>
<img src='http://results.influenzanet.eu/results/png/nl_2007_vaccin_all_21_ilit_baseline.png' /></a>
</p>

<p>
In figuur 8 is griepprik effectiviteit weergegeven voor alle seizoenen
in Nederland, waarbij enkel de weken waarin het influenza virus werd
aangetroffen zijn meegenomen, en alleen de griep gevallen boven de
baseline.
We zien dat sinds 2007/08 deelnemers met een griepprik zo'n 40% minder 
griep kregen dan deelnemers zonder griepprik, terwijl voor 2007/08 
deelnemers met een griepprik zo'n 10% meer griep kregen.
</p>

<p style='margin: 3em'>
<b>Figuur 8</b>: 
<i>Effectiviteit van de griepprik Nederland. Alleen de weken waarin influenza werd aangetroffen 
zijn meegenomen, en enkel de griep gevallen boven de baseline.</i><br/>
<a target="_new" href='http://www.influenzanet.eu/results/?page=results&season=all&country=compare&casedef=ilit&type=rrr__vaccin_all&group=vaccin&baseline=samples_baseline'>
<img src='http://results.influenzanet.eu/results/png/nl_all_vaccin_all_rrr_ilit_baseline.png' /></a>
</p>

<h4>Vergelijken van de deelnemers met en zonder een griepprik</h4>

<p>
Voor het correct bepalen van de griepprik effectiviteit zouden
deelnemers die een griepprik halen direct vergelijkbaar moeten zijn
met de deelnemers die geen griepprik halen. Echter, deelnemers die
een griepprik hebben gehaald, doen dit vaak omdat ze tot een bepaalde
risico groep behoren. Wanneer de Grote Griepmeting een verschil
in griep activiteit tussen de deelnemers met en zonder een griepprik
meet, is het lastig om te bepalen of dit verschil veroorzaakt wordt
door de griepprik, of omdat de karakteristieken van de deelnemers 
verschillend zijn. Een 
<a href='?page=_vac2'>voorlopige analyse</a>
laat zien dat compenseren
voor de leeftijd en aanwezigheid van chronische ziekten in de deelnemers
de gevonden griepprik effectiviteit niet significant verandert.
</p>

<p>
De Grote Griepmeting vraagt sinds 2007/08 ook naar de reden
voor het halen van de griepprik. 
Het is mogelijk, dat deelnemers die een griepprik halen
op aanraden van hun huisarts, al een inherent hoger risico op griep
hebben. Om daadwerkelijk het effect van de griepprik te onderzoeken,
kunnen we specifiek kijken naar die deelnemers die een griepprik hebben
gehaald zonder een huisarts advies.
</p>

<p>
In figuur 9 zijn de deelnemers die een griepprik hebben gehaald onderverdeeld
in diegene die dit wel en niet op advies van hun huisarts hebben gehaald.
We zien in 2007/08 deelnemers die een griepprik hebben gehaald zonder daarvoor
een huisarts advies te hebben gehad, 55% minder griep kregen dan deelnemers
zonder griepprik.
</p>

<p style='margin: 3em'>
<b>Figuur 9</b>:
<i>Deelnemers in 2007/08 die een griepprik hebben gehaald op advies van
hun huisarts ("GP"), deelnemers die een griepprik hebben gehaald zonder
huisarts advies ("No GP"), en deelnemers zonder griepprik.
Alleen de weken waarin influenza werd aangetroffen zijn meegenomen, en
enkel de griep gevallen boven de baseline.</i><br/>
<a target="_new" href="http://results.influenzanet.eu/?page=results&season=compare&country=nl&casedef=ilit&type=cutterili__vaccin_mot&group=vaccin&baseline=samples_baseline">
<img src="http://results.influenzanet.eu/results/png/nl_2007_vaccin_mot_21_ilit_baseline.png" /></a>
</p>

<p>
In figuur 10 is griepprik effectiviteit weergegeven voor alle seizoenen
in Nederland, onderverdeeld in deelnemers met een huisarts advies en zonder
een huisarts advies, waarbij enkel de weken waarin het influenza virus werd
aangetroffen zijn meegenomen, en alleen de griep gevallen boven de baseline.
We zien dat sinds 2007/08 deelnemers die een griepprik
haalden zonder advies van de huisarts zo'n 60% minder griep kregen dan deelnemers zonder 
griepprik.
</p>

<p style='margin: 3em'>
<b>Figuur 10</b>: 
<i>Effectiviteit van de griepprik in Nederland, onderverdeeld in deelnemers met
en zonder een huisarts advies.
Alleen de weken waarin influenza werd aangetroffen zijn meegenomen, en
enkel de griep gevallen boven de baseline.</i><br />
<a target="_new" href='http://www.influenzanet.eu/results/?page=results&season=all&country=compare&casedef=ilit&type=rrr__vaccin_mot&group=vaccin&baseline=samples_baseline'>
<img src='http://results.influenzanet.eu/results/png/nl_all_vaccin_mot_rrr_ilit_baseline.png' /></a>
</p>

<h4>Conclusie</h4>

<p>
Het is extreem lastig om binnen de Grote Griepmeting
het effect van de griepprik op het voorkomen van influenza te bepalen,
en gebaseerd op verschillende aannamen vinden we een effectiviteit tussen
de 10% en de 60%. Virologische testen op Grote Griepmeting deelnemers zouden 
moeten worden uitgevoerd om te bepalen welk deel van de deelnemers met ILI daadwerkelijk
influenza heeft. Zo kan beter de "echte" influenza activiteit worden bepaald,
waardoor het effect van de griepprik op influenza beter kan worden bepaald.
</p>

<p>
Deelnemers met een griepprik kregen over het algemeen meer griep dan
deelnemers zonder griepprik in de weken voordat de epidemie begint.
Aangezien er door de huisartsen nauwelijks influenza werd aangetroffen,
kunnen we aannemen dat deze griep gevallen niet door influenza virus
worden veroorzaakt. Deze aanname kan echter onterecht zijn: wellicht
behoren deelnemers die een griepprik halen wel tot een risico groep
die eerder in het seizoen griep krijgen.
</p>

<p>
Hoewel we gebaseerd op de huidige Grote Griepmeting data niet met zekerheid kunnen
bepalen wat de absolute effectiviteit van de griepprik is, de relatieve
effectiviteit van de griepprik tussen verschillende seizoenen kan wel worden bepaald.
We zien dat de effectiviteit sinds 2007/08 behoorlijk lijkt te zijn toegenomen, terwijl
de bijvoorbeeld de effectiviteit in het afgelopen seizoen 2011/12
behoorlijk lager was dan de effectiviteit in 2010/11.  
</p>

<p><i>
Sander van Noort<br/>
<a href="mailto:vanNoort@gmail.com">vanNoort@gmail.com</a>
</i></p>
