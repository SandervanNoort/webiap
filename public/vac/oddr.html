<h1>Voorlopige analyse: compenseren voor overige factoren</h1>

<p>
De kans of iemand griep heeft, hangt niet alleen af van het wel of niet
een griepprik halen. Het hangt ook af van andere factoren, zoals de
leeftijd van de deelnemers. We zien dat hoe ouder de deelnemer is, hoe
kleiner de kans op griep. We zien echter ook, dat oudere deelnemers vaker
gevaccineerd zijn. Om te bepalen of oudere deelnemers minder griep
hebben vanwege hun leeftijd of vanwege de hogere vaccinatie graad, maken
we gebruik van multivariabele lineaire regressie. Met deze methode, wordt
voor iedere variabele, de toe of afname van de kans op griep bepaald,
de zogenaamde odds ratio.
</p>

<a target="_new" href="http://results.influenzanet.eu/?page=results&season=compare&country=nl&casedef=ilit&cold=cold&type=cutterhist__vaccin_now_later&group=cutter&lang=en">
<img src="http://results.influenzanet.eu/results/png/nl_2007_vaccin_now_later.png" /></a>
<a target="_new" href="http://results.influenzanet.eu/?page=results&group=cutter&country=nl&season=compare&casedef=ilit&cold=cold&lang=en&type=cutterili__age_household">
<img src="http://results.influenzanet.eu/results/png/nl_2007_age_household_21_ilit.png" /></a>

<p>
Eerst doen we een analyse met slechts een variabele, of een deelnemer
wel of niet gevaccineerd is. We vinden dan een odds ratio van
0.94 voor gevaccineerde deelnemers. Dit betekent dat ten opzichte van 
niet-gevaccineerde deelnemers, gevaccineerde deelnemers 6% minder griep 
hebben, ofwel een effectiviteit van de griepprik van 6%. 
</p>

<img src="vac/vac.png" />

<p>
Wanneer we de analyse doen met zowel de variabele vaccinatie en de
leeftijd (+ huishouden), dan vinden we odds ratio van 1.1 voor 
vaccinatie, ofwel gevaccineerden hebben 10% meer kans op griep.
Volgens dit model verhoogt een griepprik de kans op griep, en
hogere leeftijd verlaagt de kans op griep. Omdat voornamelijk
ouderen gevaccineerd zijn, heffen deze effecten elkaar op als
we alle wel- en niet-gevaccineerde deelnemers met elkaar
vergelijken.
</p>

<img src="vac/vac-age.png" />

<p>
Mensen met een astma of diabetes behoren tot een risico groep en
worden aangeraden zich te laten vaccineren. 
Wanneer we de analyse doen met de variabele vaccinatie
en astma of diabetes, dan zien we inderdaad dat 
deelnemers met astma of diabetes 70% meer kans op griep hebben.
In deze analyse vinden we een reductie van 23% in ILI binnen
de gevaccineerden. Omdat mensen met astma of diabetes een grotere
kans op griep hebben, maar ook vaker zijn gevaccineerd, heffen deze
effecten elkaar weer op als we alle wel- en niet-gevaccineerde deelnemers 
met elkaar vergelijken.
</p>
<img src="vac/vac-chronic.png" />

<p>
Bij een analyse waar zowel de vaccinatie, astma of diabetes als
de leeftijd (+huishouden) wordt meegenomen, vinden we slechts een
minimaal effect van 5%.
</p>
<img src="vac/vac-age-chronic.png" />
